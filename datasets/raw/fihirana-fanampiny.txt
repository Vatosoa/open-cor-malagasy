Mitsangana ianao ry mino, fa ilain'ny taninao;
Ny finoana ifikiro, mionona ianao;
Ny ady atrehanao tsy mora, tena sarotra tokoa;
Nefa toy ilay tao Edoma, ilay mahery momba anao.
Mbola ho avy ny maraina izay mitondra hery vao.
Ry mpiambina miarena ka ingao ny zovinao;
Ambarao fa ny haizina indro efa lasa re,
Efa tonga ny maraina hisy hazavana be.
Raha sendra ady mafy, mila handreraka ny fo;
Dia tsarovy fa mihafy vao hahita soa;
Raha tafita ianao, hisy hazavana be;
Ny aizim-kitroka ho lao tapi-dalana haleha.
Fahafahana doria no omen'ny Tompo tia;
Raha tahiana ianao, ho fanilo mandra-maty,
Ho mpitantana ny dia;
Ilay finoana ao anaty homba anao doria doria.
He manolotena ho Anao fa mandre ny feo sy antsonao.
Izato tenako izay mpania ka raiso Tompo, raiso ry Jesoa tia.
Hanoa ny sitrakao, hanao izay tianao,
Ka ho mpanompo vonona sy sahy koa;
Hitory hatrany ilay fitiavanao,
Ambaram-pialam-pofonaiko Jesoa.
Eny Tompo tsy mba mendrika aho,
Feno loto ny ao ampoko ao,
Nefa re ilay fitiavanao no inoako handany ahy ho mpanomponao.
Eo anilanao no fifaliako ho Anao mandrakizay no tiako.
Ny ho vavolombelonao Jesoa no mamiko sy tena iriko tokoa.
Fantatro fa sarotra ny diako.
Marobe ny zavatra ho sedraiko;
Nefa raha Ianao no momba ahy,
Dia tsy hanan-tahotra ny fo sy fanahy.
Jesoa vato fehizoro,
Afa-tahotra ny fo raha ianao no mampijoro, sy iankinana tokoa;
Vato fiorenanay Jesoa Zanaky ny Avo,
Vato fialofanay amin-dratsy te handavo.
Vato azo itokiana sady tsy mba mivena.
Afaka ny fahoriana raha Ianao no ekena.
Jeso Tompo irery no ilay vato tsy mifindra.
Jeso Tompo irery no ilay fehizoro indrindra.
Jesoa vato fehizoro, mampisinda ahiahy,
Fa mandresy horohoro, manatanjaka fanahy.
O ry vato tsara paika izay mandray Anao ampo.
Dia mijoro tsy miraika na inona na inona manjo.
Ry fanahy ô!
midina manatreha anay anio ianao.
Mba hanoloranay ny vavakay mangina,
ventsoventsom-po izay atolotray;
Vola sy harena samy tsy anananay,
Fa indro vavaka mangina.
Fanoloran-tena ho Anao tokoa.
Ry Fanahy ô!
monena aza mba mandao anay ianao,
Kolokoloy izahay hitombo fahendrena,
Ka tsy hahafoy hiaraka aminao;
Ota sy rendrarendra samy te handavo anay.
Soa ihany, soa fa eo ianao fanahy,
Vonona hitahy ny fiainanay.
meteza mba handray anay ho mpianatrao;
Avia Ianao, avia mampahereza,
Hahatonga anay mba ho irakao;
Eso sy fitsapana samy manakivy anay,
Ka taomy, taomy hanam-po mafana,
Herim-po vaovao hiasa ho Anao.
Masoko manganohano.
Nitomany feno rano.
Noho ny helok'efa vita dia nitony raha nahita.
Masonao ry be fiantra.
Ry mpamonjy ny mahantra.
O voavotrao ilay very.
Ry fitiavana mahery.
Tanako mangadihady nisarangotra nitady.
Fanavotana sy vonjy fa efa resy ka nilonjy.
Dia noraisinao ry Tompo na dia tanana maloto.
O voavotrao ilay very ry fitiavana mahery.
Foko tena fahavalo nefa resy ka nimalo.
Raha nifona fa naditra hitanao nipitrapitra.
Babo tsy afaka ho aiza izao noraisina ho sakaiza.
Tsy hainay ny hangina ka tsy hankalaza ny Avo.
Nameno fitahiana ka tsy mba namela ho lavo.
Ka dera ry Ray, sy saotra no atolotray ho Anao.
Raiso fo sy fanahy.
Fo faly loatra no entinao midera Anao.
Ny sainay tsy ampy hahalala.
Ny fatran'ny fitiavanao.
Ka raiso ry Tompo malala.
Ny fankasitrahana Anao.
Tsy hainay hadinoana ilay fara-fitiavanao Ray ô!
Fa maty novonoina ny Zanakao hamonjy anay.
Ny teninao Jehovah Ray mahery.
Izay nomenao anay,
Dia teny tsara sady mampahery, ka mampifaly ny fonay.
Ny teninao mofon'aina sakafo tokoa,
Ny teninao ranon'aina satria foto-tsoa,
Ny teninao no teny tsy mba maty maharitra mandrakizay.
Soraty re ho velona ao anaty.
Hitondra aina vaovao.
Hitana ny finoana tsy ho faty ka hankatoa ny didinao.
Hoy Jesosy Tompo.
Izaho no fananganana.
Fananganana ny maty sy fiainana.
Izay rehetra mino ahy na dia maty aza Dia ho velona indray.
Satria velona aho, ho velona ianareo.
Aza matahotra fa ho velona indray.
Maharavo fo ny teniny, henoy indray koa.
Izay rehera velona ka mino Ahy tokoa.
Dia tsy ho faty mandrakizay.
Hatsangako Ka ho velona indray.
O Jesosy Tompo indro re ampitomboy.
Ny finoako Anao, ny herinao asehoy.
Tompo iantrao ny foko.
Ity finoako vonoy mba ho velona indray.
Mino Anao tokoa ny foko Jesosiko.
Feno toky aho, fa ho velona indray.
Isaorana anie Jehovah Andriamanitra.
Andriamanitry ny Israely.
Isaorana Jehovah Andriamanitra.
Izy irery no nanao fahagagana.
Isaorana mandrakizay.
Ny Anarany malaza.
Ary aoka ny tany rehetra ho henika.
Ny famirapiratry ny voninahitry Jehovah Ray tsitoha.
Miloatra avy ao ampo ny tonom-bavako.
Maneho ny fanajako sy ny fankatoavako.
Ny Tompoko tsitoha nitahy hatrizay.
Hatramin'ny taloha sy ho mandrakizay.
Mivavaka aho satria tena mino, mino sy mankato,
Manaja sady tia an'Andriamanitro;
Mivavaka aho satria tena faly, faly aho satria tena faly,
Faly sy manantena ny avotra, omena mandrakizay doria.
Mibahana ato ampoko ny fanahin'i Kristy;
Mitaiza tsy miato ka mahafaly erý;
Manesika ahy hivoatra hiasa be kokoa,
Ka ataony tafahoatra ny hasoavako.
Faly aho raha hoy izy ireo tamiko.
Handeha isika ho any an-tranon'i Jehovah.
Ny tongotray efa mijoro ao anatin'ny vavahadinao ry Jerosalema.
Dia ianao ry Jerosalema, izay efa vita.
Tahaka ny tanàna efa voalamina tsara.
Any no hiakaran'ny firenen'i Jehovah.
Mba hisaotra ny anaran'i Jehovah.
Am-pelatananao ry Raiko ny momba ahy rehetra.
Iriko Ianao no ho mpibaiko.
Ianao anatiko ao mitoetra.
Ho andrianiko tokoa.
Hitarika ahy hatrany hatrany.
Andriafo tsy mandao Ianao.
Jesoa Ianao no hazavana tsy ho lany.
Am-pelatananao ihany mandrakizay doria doria.
Na ny fiainako eto an-tany.
Na hatrarý ankoatra arý.
Ny saiko ampelatananao.
Ny foko efa tsy ahy intsony fa voaova ho vaovao.
Dia lasanao ry Ray ambony.
Ny hasambarako ombieny.
Mifaly manana anao.
Ilay fiainako mpanjeninjeny voafehinao anatiko ao.
Na ny fiainako eto an-tany na hatrarý ankoatra arý.
Mihirà fihiram-baovao.
Ho an'i Jehovah ry tany.
Mihirà fihirana dia ambarao amin'ny jentilisa ny voninahiny.
Mihirà fihirana ho an'i Jehovah ry tany.
Dia ambarao amin'ny jentilisa fa Jehovah no mendrika.
Izy no mendrika ny fiderana.
Jesoa, apetraka Aminao ny fanahiako rehetra.
Ny asa vita hatrizay Anao tokoa tsy misy fetra.
Jesoa apetraka aminao.
Jesoa, apetraka Aminao ny asa fikelazan'aina.
Tsy misy miafina aminao ny hetaheta tsy hay lazaina.
Jesoa apetraka Aminao.
Jesoa, apetraka Aminao ny toky sy fanantenana.
Ny sitrakao no aoka hatao na aiza lalana hombana.
Tompo malala tsitoha, inty aho.
Izao vao nandre ilay feo niantso ahy.
Tsapako anatiko ao ny herinao.
Mitaona ahy mba hiverina aminao.
Raiko ô!
inty aho.
Raiso mba ho isan'ireo zanakao.
Fa izaho izay nania dia hiova.
Hanaraka ny dianao Raiko ô!
Jesosy Zokiko ô!
raiso aho.
Ho isan'ireo zandrinao tianao.
Neniko ireny taloha, fa hiova.
Raiso aho!
Raiso aho Jesoa!
ho anao.
Tompo ô!
Raiso mba ho isan'ireo zandrinao.
Fa izaho izay nanda dia hiova Hanaraka ny dianao Jesoa.
Tsy vitam-po onena.
Tsy vitan-dranomaso.
Ny asam-pamonjena tsy azo atao mifampiandry andraso.
Tsy azo ifanerena.
Mila fandavan-tena sy hery tsy mba maty.
Herim-po, herin-tsaina koa.
Na onena ny fonao na tomany ny maso.
Tsy izany no ilaina fa fifankatiavana.
Ny mpianatry ny Tompo asainy mifanompo.
Na mamy na mangidy.
Miara-dia, fa izany no didy.
Mamonjy ny mahantra.
Manarina ny lavo.
Mitsabo ny maratra ary koa tsy mba miavom-po.
Tompo be fitia.
Isaoranay Ianao.
Fa manaiky hiara-dia aminay mpanomponao izay miasa hanasoa.
Olo-maro mpiara-miaina.
Manantena vokatsoa amin'ny asa izay efaina.
talenta samihafa no nomenao hampiasaina.
Raha ireo no miara-miasa dia ho avy ny maraina.
Ka ho maro sesehena no hahazo tombotsoa.
Hampandroso firenena izay kinasanay ho to.
Taona maro izay ry Ray no nodiavina hatrizao.
Niara-nilofosanay mba hanao ny asanao.
Nefa tsapanay tokoa vitsy no mba vita tsara.
Ka tafio ny herim-po hahavita izay anjara.
Raha tonga ny andro izay hitsarana anao.
Amin'izay fotoana izay hadinina ianao.
Ka hitarika ilay Mpanjakanao efa vonona ve ianao?
Ary koa efa ampy ve izay anananao hiatrehanao ny Tomponao.
Fihatsarambelatsihy aok'izay dieny ety.
Fahafaham-baraka ho anao, ka ialao.
Raha toa tianao ho voavonjy ianao.
Afafazo izay voa mendrika.
Raha tonga ny andro izay hitsaràna anao.
Efa ampy ve izay nafafinao.
Mba ho voa mendrika tokoa.
Ary koa efa tontosa ve ny anjaranao.
Tsy hahameloka anao rahatrizay.
Raha ho avy ny fotoana hodianao.
Amim-boninahitra ho ao an-tranon-dray.
Tsy hatahotra, na hangovitra ianao raha madio fo.
Ary koa satroboninahitra tsy mba lo.
No an'ny mpanomponao mahasoa.
Raha Jehovah no Mpiandry, tsy mba hisy mampahory;
Ahimaintso no handriana, ny fanahy velombolo;
Eny, tsy hanahy akory lala-marina, lala-tsambatra.
Raha Jehovah no mpiandry.
Tsy mba hisy izay mampahory,
Ahimaintso no handriako.
Ranon'aina ho sotroiko.
Ny fanahiko ho velominy.
Miasa Izy tsy mba matory,
Lala-marina itondrany tsy ho foiko.
Ny aloky ny fasana aza tsy ho tazantsika intsony;
Tsy hatahotra ny loza aho.
Izy mihazona ahy.
Tsorak'azo nitondrany sy ny tehiny any ambony,
No manolotra ny toky.
Ny fanahiko.
Eo imasom-pahavalo.
Ny latabatro velariny;
Diloilo feno hanitra efa namotosany ahy.
Safononoka tantely ny kapoakako namboariny.
Fahasoavana no sisa.
Afaka ahiahy.
Ao an-tranonao ry Tompo no iriko hialofana;
Ka tsy afa-miditra any ny hetraketraky ny tany.
Raha ny fonao feno antra no ho lamba irakofana,
Ary ny androm-pifaliana tsy ho lany.
Efa trotraky ny adin-tsaina.
Vao mba nahatsiaro Anao ry Tompo.
Menatra aho tsy sahy mitaraina ry Jesoa fitiavana.
Kanjo tambitamby safosafo no nasetrinao ny ditrako.
Eny tsapako fa novidianao lafo.
Tamin'ny ranao ny tenako.
Jeso malalako tafio ny herinao.
Hahaizako mandresy ny fakam-panahy.
tsinotsinona izao tontonlo izao.
Fa fanimbana tena sy fanahy.
Ho reharehako ilay tanambokovoko.
Hihamina eo anilanao anie ny foko;
Fa eo anilanao tsy misy ny tolokoloko,
Eo no mahatsara ahy, Jesoa.
Mahatoky ka tokony hekena amin'ny fankasitrahana rehetra.
Izao teny izao tonga teny ambonin'ny tany Kristy Jesoa;
Kanefa izao no namindrana fo tamiko.
Dia ny mba hisehoan'i Jesoa Kristy eo amiko, izay lohany.
Ny fahari-po rehetra no fianarana ho an'izay hino Azy.
Hahazoana fiainana Mandrakizay;
Tsy mendrika ahy mpanomponao ny atao hoe zanakao.
Kanefa Ianao ry Tompo no niantso ahy izao.
Izay manatona ahy tsy ho laviko hoy Ianao dia tamy aho.
Ka sahy nanatona Anao.
Ianao no madio, mba diovy re aho.
Ianao no marina, mba hamarino re aho.
Ianao no masina, mba hamasino re aho.
Tsy mendrika hitsimpona ny latsaka amin'ny latabatrao aho.
Kanefa hoy Ianao.
Izay manatona Ahy.
Noho ny teninao dia sahiko ny manatona.
Andriamanitra ô!
Ry Tompo Zanahary be ny fitiavana mamonjy sy mamelona.
Vatolampy, toky tsy mifindra fa maharitra mandrakizay.
Raha ny eto an-tany dia mandalo ihany.
Miovaova tsy azo ianteherana, fa izany no fomban'ny tany.
Toa fiainana raha jerena kanjo indrisy fa mahonena.
Hasambarana miserana ihany.
ô ry velona tsarovy, ny andronao fa mandalo.
Tsy mba manam-pijanonana ka tandremo sao variana ianao.
Zao tontolo izao ho levona avokoa.
Mbola ho entin'Andriamanitra hotsaraina.
Zaho sy ianao, ka tsy ho afa-maina;
Fa Jesoa Mpanjaka no hitsara.
Ka hanavaka ny ratsy sy ny tsara.
Mikeleza aina koa, mivavaha ho an'izao tontolo izao.
Mijoroa, mitoria mamafaza teny soa fa ny Tompo be fitia.
No manohana anao.
Sarotra ny lalanao kanefa matokia tokoa.
Andrandrao ny masonao fa mbola ao ny Tompo soa.
Izy no aminao ka hampandresy izao.
O mahereza fa ny Tompo momba anao.
Mandrosoa, miasà tano ny finoanao.
Aza mba matahotra, na manahinahy izao.
Miadia, mitafia ny firaisan-tsaina soa,
Fa ny fahavalonao dia handositra tokoa.
Aza kivikivy foana fa ny Tomponao dia ao.
Mampahery lalandava ary koa tsy mba mandao.
Izy no aminao ka hampandresy anao.
Ny ondry mania no maneho anao.
Zao fanekena sy voady izao.
Nandinika ny zava-bitan'i Jesoa.
Tsy mendrika hanatona anao.
Kanefa tsaroako ny fitiavanao hamonjy ity mpanomponao.
Lay teny mahery mananatra nampiova ny foko torovana.
Lay fanahy masina inoako hampianatra sy hanadio.
Ny hoaviko apetraka eo aminao izany no voadiko izao.
Tsy misy reharehako afa tsy Ianao Jesosy ô!
Anao ny hery, anao ny haja sy voninahitra.
Ny fasana sy ny fiainan-tsy hita.
Indro efa resinao.
Izao tontolo izao dia nahita fa efa nitsangana Ianao.
Sambatra aho Jeso ô!
Manana Anao izay tompon'ny hery.
Miankina eo an-tratranao.
Ampy ahy ny fitiavanao.
Ampy ahy ny finoako Anao.
Raketiko ao ampo lalandava fa reharehako Ianao.
Tsy nisy nahitam-pamonjena afa tsy taminao.
Nanaiky Ianao tsy mba noterena.
Hitondra aina vao.
Ny tananao mahery.
Natsotranao mba hitantana.
Hahaizako mandeha sy mizotra ny lala-marinao.
Nasehonao ilay fahefana manda sy aroko.
Ka niala maina teo ilay satana izay fahavaloko.
Tsy misy maharombaka akory izay eo an-tananao.
Izany indrindra no ilazako fa reharehako Ianao.
Lay alim-pamonjena tsarovanao eto izao.
Fa tompo be harena no teraka tamin'io.
He mahagaga ilay fitia.
Nasehon'Andriamanitra.
He ravo ny fo,
He mirana koa.
Mifaly, sambatra doria.
Miventy ny hiran'ny lanitra.
Lay alim-pamonjena.
Tsarovana eto tokoa.
Fa vita fanekena.
Izaho sy ny Tompo soa.
Ny tenako atolotro.
Ny tenany ho avotro.
Mpanota sesehena.
Mandova fiainan-tsoa.
lay alim-pivavahana.
Nitondra fiadanana.
Nitondra fietrena.
Tsy mba manam-paharoa.
Fitiava-mampitovy zo.
Ny miadana sy ory fo.
Efa voadinikao andriamanitra o!
Ny fiainanay zanak'olombelona.
Tsy misy izay miafina amiko tsy hitanao.
Ianao no manendry izany Andriamanitra o!
Indro ny fikasako voalahatrao.
Ny fiainako rehetra dia Aminao.
Ny fahotana vitako taminao.
Mangataka famelana Andriamanitra o!
Aza avela aho hangaihay fa ampioreno mafy ny finoako.
Ka na mamely ahy ny fakapam-panahy.
Dia mahatoky anao ny fanahiko.
Ny nofoko anie malemy no sady kely.
Torovana tsy ampy hery ka manahy.
Meteza ianao anio Andriamanitra o!
Ho hery sy toky ho ahy mandrakizay.
Ianao no vatolampy sy fiarovako.
Ny herinao no indro hizorako.
Ny foko ao anatiko ao efa fantatrao.
Dia raiso aho ho zanakao Andriamanitra o!
Mandrosoa hatrany.
Aza kivy foana.
Zava-tsoa tsy lany ao anaty ny finoana.
Ireto no miray.
Hery lehibe tokoa.
Dia ny finoana.
Ny fanantenana.
Ny fitiavana.
Tano tsy ho very.
Ny fanantenana fa mitondra hery.
Eny andàlana ombana.
Aina vaovao.
Herin'ny fanahy.
Ny fitiavanao.
Ka tanako tokoa ho ahy.
Tsy ho toy izao, ity mpanomponao.
Raha toa tsy tao tokoa ny fahasoavanao.
Zay nanohana.
lay hery kely tao ampoko.
Nahazoako mba nanao asam-panompoako.
Indro fa havaoziko, ry Jesoa.
Ilay voady miorina ao ampo.
Ny andro ivelomako izay omenao hiainako.
Dia atokako sy mbola hitoriako ilay fitiavanao!
Ny asa izay nataon'i Jesoa dia tsapako ao ampo.
Fa tsy dia toy inona sy bitika tokoa.
Nefa na izany aza dia inoako koa.
Fa izay kely vitako: hitera-bokatsoa.
Na ho lava na ho fohy ny androko ety.
Zaho dia irakao, ry Jesoa Tompo be fitia.
Ka ilay fitiavanao miorim-paka anaty.
Ho hany herim-pitokiana mandra-maty.
Tsy mba hisy reharehako.
Toy ny hazo nijalianao.
Eo amin'izay rehetra alehako.
Izany no voadiko Aminao.
He Izao rehetra izao.
Mora lo sy tsy maharitra tokoa.
Fa ny fitiavanao no jereko.
Ry Jeso tsy niala tamiko.
Tsy mba hisy fanorenako raha tsy eto an-tany eto Raiko o!
Fa ny lanitra no ho fonenako.
Izany no mba faniriako.
Izao tontolo izao tazaniko.
Rendrarendra izay mamitaka avokoa.
Fa ny eo anilanao no mamiko ry Raiko.
Raiso aho ho Anao.
Fo mitambatra ho iray no entina eto izao mitrotro ny fitia.
Hohamasinin'Andriamanitra hitombo hery sy hamerovero koa.
Ka hifanaiky ireo olon-droa fa hiombom-piainana.
Na inona miseho eto an-tany dia vonona hifampitantana.
Fitiavana toy ny an'ilay Jesoa.
Fitiavana manolotra ny aina.
Fitiavana mandresy fahotana.
Fitiavana ho mandrakizay doria.
Toy izao androany izao ilay nofinofy izay niainanay taloha.
Ka indro fa miara-belona sy miara-tsambatra, anivon'ny fitia.
Ilay dina izay niarahana nikolo no hamafisina ho doria.
Ho tehirizina ho vaovao.
Handrobona, hitombo hasina.
Mihirà ry manam-pofonaina.
Mikaloa sy mitsikia.
Noho ny ota ratsin-drazantsika.
He, midanadana sy mivoha ka idiro.
Ilay satana tena fahavalo.
Resy teo ka voakodia.
Koa herezo aza mimalo.
Tokinao anio ilay Mesia.
Ry voahosotra hitondrana famonjena.
Indreto ento ho Anao izahay.
Dia izahay izay miferin'aina noho ny ota izay mpahazo anay.
Afaka izahay ankehitriny.
Tonga ny Mpanavotra anay.
Voasolo paradisa indray.
Koa isaoranay tokoa tokoa.
Ianao ry Rainay be fitia.
Dia Ianao Jehovah Ray tsitoha.
Nanome anay ilay Mesia.
Aza avela hahalala ny antony nanaovanao.
Ny hariva mamanala na ireo maraina vao.
Tsy ho takatry ny saiko izay rehetra alahatrao.
Ny angatahako ry Raiko aoka aho hatoky Anao.
Aza avela hanontany ny hafaliana atolotrao.
Na ny anton'ny tomany efa haiko hatrizao.
Aza avelanao hamefy ny ampitso izay Anao.
Aza avelanao handrefy izay ho fifalianao.
Inty aho Jesoa miantso ahy ianao.
Na dia tsy mendrika.
He manolo-tena izao.
Ianao no nifidy, tsy haiko ny nandà.
Ity antso sarobidy ry Tompo, mamelà.
Ny heloka rehetra, diovy aho, havaozy.
Ho olom-baovao hanao ny sitrakao.
Ho mendrika tokoa ny antsonao Jesoa.
Inty aho Jesoa, miantso ahy ianao.
Ny fahalemeko anie, ry Tompo fantatrao.
Ianao no nifidy sy maniraka ahy.
Avy aminao Jeso, ny herin'ny fanahy.
Ho entiko manoa ny asa atolotrao.
Fa sarotra re ny dia, ry Tompo.
Manampia, ho mendrika tokoa ny antsonao Jesoa.
Mba ho fahazavan'izao tontolo izao.
Ianao no nifidy ahy ho fanasina.
Hanefa ny adidy lehibe sy masina.
Koa hamasino Tompo fa vonona aho hanompo, ombay ny herinao.
Hitondra aim-baovao ho mendrika tokoa ny antsonao Jesoa.
Tompo malala o!
Mpanjakako ianao.
Tamy aho fa resy lahatra noho ny famonjena vitanao.
Eny ry Tompo.
Tsy ho haiko hadinoina intsony re ny fitiavana nasehonao.
Ka anio no anavaozako ny fanompoako anao.
Fa tsy ho voavaliko izay natolotrao,
Ny fitiavana natolotrao.
Ka raiso Tompo.
Ekeo re sy anjakao ny fiainako ho voninahitrao.
Ilay hazo fijalianao.
Niaretanao tao Kalvary.
Niaretanao mpamonjiko.
No nanehoanao fa tianao ity mpanota.
Izay Tsy mendrika Anao akory ity.
Vahoaka sesehena no miara-paly izao.
Miventy ny Antema dia hira vaovao.
Injao fiderana manakoako ery.
Maneho fanajana ho an'ilay Mesia.
Iza ary no tsy hifaly.
Hisaotra ao ampo.
Misaotra ao ampo.
Fa afa-doza, afa-jaly.
Teraka ny Tompo tia, resy ny rafinao.
Tsy ireo Anjely ihany no faly ao ampo.
Ny mpino eto an-tany miravo avokoa.
Fa indro ny Mpamonjy.
Mpanjaka be fitia.
Nietry an-tranon'omby hamonjy ny mania.
Mba todihonao ny lasa fa ho hitanao ny asa.
Nandaniana ny fotoana.
Fa dia vita mora foana.
Mitsangàna sahia!
Mijoroa, mitoria.
Aza kivy sanatria fa aminao Kristy.
Eny tsara ho tsaroana ireo adidy nokoloina.
Maro koa no tsy tontosa nampitsotra ny kanosa.
Aoka hiezaka hatrany mba hanamarina izany.
Fa hipetraka ho tantara ho an'ny zanaka amam-para.
Raha toa ka sitrakao ny handova lanitra.
Dieny ety an-tany kanefa tsy izaho irery.
Fa ireo izay mino anao.
Hiaraka amiko hatrany.
Endrey ny fiainana anilan-dRay.
Ny Tompo iray.
Fanahy iray, iraisana avokoa.
Ireo asa soa, iray ny fo.
Iray ny loha.
Nahoana moa e!
Raha atomboka anio?
Ray ô!
mba faniriako raha toa ka sitrakao.
Ny ho zanaka manoa.
Feno fahendrena.
Hilofo hatrany koa hamita.
Ireo asanao ka tsy hirehareha.
Fa hanetry tena.
Iza no hamonjy ahy.
Iza no hamonjy ahy re?
Fa reraka aho e!
Fa dia reraka.
Milonjy entam-pahotana.
Fahotana be.
O manatona.
Manatona an'i Jesoa fa izy ihany no hamonjy anao.
Efa noreseny na ny fasana aza dia ny fahafatesana!
Ny fasana aza efa noreseny izao.
Ny fahafatesana ilay fahavalonao.
Ka mba mifalia!
Mifalia ianao fa Jesoa Tompo no mpanavotra anao.
Ry Jesoa Tompo!
Ry Jesoa Tompo ô!
Mba raiso re ny foko ho anao izao!
Fa famonjena.
Fanavotan-dehibe sy avotra aina koa no he atolotrao.
Fa novonoina!
Novonoina ianao hisolo voina.
Mba hisolo voina anay.
Fa noresenao.
Efa noresenao na ny fasana aza dia ny fahafatesana!
Ny fahafatesana.
Ilay fahavalonao.
Ka mifalia re!
Ka mifaly izahay fa Jesoa Tompo no mpanavotra anay.
Moa misy va ety, iriko toa Anao?
Ry Tompo be fitia, mpanao izao rehetra izao.
Ny foko lasanao ry Ray malala ô.
Jereo ity Zanakao miantoraka Aminao.
Jesoa Sakaiza, avia ianao hiara-dia izao.
Ny foko tia Anao, oneno, anjakao.
Tsy hatakaloko ianao, ry fiainako vaovao.
Fanahy hendry ery, mpanoro izay rehetra atao.
Ny foko he!
Anao Fanahy Masina ô!
Ny fiainako ovay ho vao, ka hamasinonao.
Moa misy va ety, iriko noho ilay nesoina tany Kalvary?
Ilay indrafon'ny Ray.
Jeso malala ô!
Endrey ity vitanao.
Hitanao ny hetahetako sy hasambarako.
Jesosy Tompo miantso anao.
Manontany izao.
Aiza moa ianao?
Ny ondrikelinao noana indreo miandry anao ireo.
Ity aho Jeso, ekeo.
Ekeo mba ho irakao.
Raiso hanao ny sitrakao tokoa.
Jesosy ô!
Omeko mba ho anao ny foko, tenako, ny fanahiko.
E lalan-tsarotra ilàna anao.
Ady mafy no ao.
Reseonao izao tontolo izao.
Mba ho ahy re izao.
Ny hery, aina sy fanananao no ilaiko izao.
Ny teninao sy ny fanahinao no takiako izao.
Ny sandriko no hiaro anao.
Hisakambina anao.
Raha ny Fanahy no hitantana anao.
Vonona ve ianao?
Ry Madagasikara soa.
Natolo-janahary anay.
Nosim-boahangy manirery fa nahasoa ny razanay.
He sarobidy tsara loatra.
Tsy sandana, tsy atakalo.
Feno ny fo ka toa mangina.
Heriny mivavaka hoe: Andriamanitra ô!
Tondrahy andon'ny lanitra.
Vontosy ny tsiron'ny tany.
I Madagasikara.
Ry firenena Malagasy.
Antsoin'ny nosy ianao.
Andeha malaky, mitsangàna.
Alao hery, mandrosoa!
Izay mahaolona anao re atolory, ho esoriny.
Aza mandevina talenta fa anondroty firenena e!
Andriamanitra ambony.
Fenoy ny fiahianao ny mponina rehetra eto.
Ireo nantsoinao hitondra mba tsidiho, mba tariho.
Ho sambatra tokoa ny nosy raha ianao no azy e!
Hira fiderana ho anao ry ray.
Tsy afaka ato am-bavako mandrakizay.
Hira mampifaly, mampitony jaly, mampiravoravo fo.
Ny talenta izay efa nomenao ahy.
Hiderako anao na aiza misy ahy.
Mba hamelona aina, hampitony saina.
Hampiray ny miaina.
Hira tsotra ihany, nefa na dia izany.
Ho anao tokoa no hikaloako.
Raiso re, tompo, fa io no porofom-pitiavako anao.
Hira avy ato ampoko, indro fa ventsoiko.
Ho anao ry raiko izay antsoiko.
Hira tena mamy, manambara hatrany fa tena tiako ianao.
Mba tantanonao ry raiko izato lalan-janakao.
Ny mifidy toa tsy haiko fa maniry indrindra anao.
Hitanao ny adin-tsaina mitambesatra ao andoha.
Izany tsikin'ny maraina toa ela vao hifoha.
Moa diso ny safidiko raha mandroso ka mankao.
Sa ity lalà-nofinidiko dia tsy ilay voasoritrao.
Tanteraho ny faniriako ry tompo tena tia.
Fa ity zavatra iriko masina amiko doria.
Nefa raha tsy izay no didy.
Namboarinao ho ahy amboary ny safidy sy ny ratrako ampanahy.
Atolorinao ny hery hampijoro izay nikoa.
Ka sitranonao ny fery sy ny ratrako ao ampo.
Ianao izay mitady ny fiadanan-tsoa.
Amin'izao fiainana izao ka mandeha mankatsy arý sy aroa.
Mikorana ary koa milalao kanefa tsy mahita izay mahasoa.
Fa vizana foana ny nofo.
Inty misy fiainana atoroko anao.
Andramo dia ho hitanao.
No fiainana atoroko anao.
No hany hampiadana anao.
Koa raiso Jesosy ho tompo mpamonjy hanapaka ny fiainanao.
Dia ho hitanao ilay fiadanana haharitra mandrakizay.
Ianao ianjadiam-pahoria-marobe.
Amin'izao fiainana izao.
Tsy misy hazavana fa toa haizim-be no mandrakotra ny fiainanao.
Ka mila ho kivy sy hamoy fo noho ireo adim-piainana maro.
Andriamanitra fitiavana ianao ka mihevitra ny momba anay etý.
Raha mifoha maraina izahay dia tsy afaka am-bavanay.
Ampy ho anay ny fahasoavanao.
Raha maraina mibaliaka ny andronay etý.
Ianao no masoandro nihaviany.
Raha ny alin'ny ririnina no handalo etý.
Ianao no kintana hitantana ny dia.
Ka ny vavaka atao izay mipololotra amponay ao hoe.
Izahay anie hatoky anao.
Andriamanitra fitiavana ianao.
Ka mitantana ny dianay etý.
Raha mandimby ny andro ny alina.
Mbola atokana hideranay hoe: Ampy ho anay ny fahasoavanao.
Mifona re ry ray ireto zanakao fa diso izahay.
Tsy mety ny natao.
Ny ota sesilany nandramana avokoa.
Ifonana tokoa.
Izay rehetra hita natao fa tsy ho to.
Izao ny ratsy vita nandrotika ny fo.
Ry Jeso ô!
anio indreto izahay.
Manaiky ka fidio ho zanakao ry Ray.
Tsy tsapanay tokoa ny antranao ry Ray.
Fa hay, ny zava-tsoa dia takona aminay!
Maniry fahafahana izao ity fo madio.
Ekeo ny fibebahana atolotray anio.
Ianao izay miasa fatratra ka mikendry mba hanefa zava-tsarotra.
Moa tsy tsampanao ho mahasambatra ny asa izay atao ampitiavana.
Mihamaivana mora entina ny fahasahiranana toa mitambesatra.
Raha ao ny manaiky marina ho tia sy handala ny asa rehetra.
Hoy ny hafatry ny Tompo aminao.
Manatona ahy raha toa sahirana.
Fa izaho tsy manary na mandao.
Izay miezaka ka hita reraka.
Nefa moa ve, vonona izao handà ny tenanao,
hamoy izao tontolo izao dia manaiky koa mba ho tarihina.
Fa sarotra ny làlana sy ny asa atao.
Mitsanganà, mandrosoa hiasa e!
Fa malalaka ny saha izay omena anao.
Dia meteza koa hanaiky hanome.
Harena herim-po ilaina aminao.
Aza ketraka, matokia izao.
Ilay hery izay manohana ny fiezahanao.
Ka mitondra soa, manova mba ho vao.
Ny vokatry ny asa izay nanasatra anao.
Ry Mpamonjy olom-bery.
Sarobidy sy mahery ny fitiavanao ahy.
Izay mambabo ny fanahy noho ilay fitiavanao.
Babonao ny foko izao.
Tsy hamoizako Anao.
Ny fitiavanao, ry Tompo no mambabo ahy hanompo.
Tia ahy ianao ka mba tiako tsotra izao.
Eny, fantatrao fa tiako izao fiainana eto izao.
Tiako izao rehetra izao nefa mbola tiako ianao.
Na dia sarotra sy mafy ny hanaraka Anao.
Izaho vonona hihafy fa efa tiako ianao.
Izao fiainana izao tsy atakaloko Anao.
Na dia mamiko aza eto mbola tiako ianao.
Ry tanora ô avia!
Mitsangàna, mitoria.
Ambarao ilay famonjena ka sahia.
Avia torio Kristy.
Fa vory amintsika izao ny hery ka mendrika hanaovan-tsoa.
Meteza ka ampio ireo mbola very ho mpino toa antsika koa.
Anio miandry antsika ny tontolo.
Hitondra hazavana soa.
Isika izay voataiza sy voakolo no indro irahan'i Jesoa.
Ny herin'ny fanahy no momba antsika hahatomombana ny dia.
Andeha amin'ny endrika sariaka no hitoriana an'i Kristy.
Tsy ho hadinoiko intsony ny fitiavana natolotrao.
Eny ry Tompo, ity izaho izay voababonao.
Fa vonona hanao ny sitrakao.
Ry Mpamonjiko.
Ray malala ô!
Mifona aminao ity Zanakao.
Mitalaho Tompo ô!
Fa diso taminao izahay.
Ka mangataka famelana sy famindram-po avy aminao Ray ô!
Ry Tomponay ô!
Avia, omeo anay izao anio, ny fo madio sy masina anananao.
Dia tsy ho very na hoe mbola ho diso ihany indray.
Ny tena sy fanahy izay anananay.
Betsaka ireo ota efa vita sy nambabo anay.
Ka angatahanay aminao sy irinay koa.
Mba ho foana tsy hisy intsony re fa reraka izahay.
