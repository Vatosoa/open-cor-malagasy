Isaorana Andriamanitra Tompon'ny aina mbola manome tombon'andro ho anao Reny, ho antsika Reny.
Tsy voavidy vola izany fanomezana izany.
Fahasambarana lehibe tokoa.
Fa misy ny Reny tsy miaina tahaka izany.
Mahatsiaro fa mangidy ny fiainany.
Satria tratran'ny aretina na marary saina na kilemaina ka narian'ny fianakaviany.
Tena misy izany.
Ao ny reny namoy ny zanany noho ny antony maro.
Tao ny zanany na lahy na vavy ka voaolana ary nanamparan'ny olona ny herisetra farany izay mahatsiravina sy mampahory ary mahafaty.
Ao ireo zazavavy nisy nangalatra ary lasa Reny tsy fidiny any amin'izay misy azy ary tsy fantatry ny fianakaviany akory.
Tao ny namoy ny zanany teo ampiterahana noho ny fahasarotany.
Ka tsy nanana zanaka intsony taty aoriana.
Ary tsy mahare ilay feo hoe: Neny, Neny.
Ao ireo Reny any amin'ny tany misy ady sy fanenjehana samihafa ka voatery mitsoaka ary indraindray aza misaraka tsy fidiny amin'ny zanany.
Ao ny Reny izay noratrain'ny zanany ny tenany noho ny fiheverany fa azo ampiharina amin'ny reniny ny fahefany sy ny heriny.
Misaora an'Andriamanitra ho anao Reny izay mahatsiaro ny fahasoavana mitobaka aminao sy amintsika.
Fa aza hadino ireo Reny izay voatanisa ny fahoriana mianjady aminy.
Ao koa ireo vehivavy maniry ho reny nefa tsy afaka mitoe-zaza.
Ary aza mitsara.
Raha hira sy fifaliana ny anao sy ny antsika, alahelo sy ranomaso ny an'ireo Reny havantsika ireo.
Anjarantsika ny mivavaka ho azy isan'andro koa mba hahitany fahazavana eo amin'ny fiainany.
Aza variana amin'ny sakafo be sy ny fanomezana fa any ho any misy mijaly ny Reny maro.
Ao ny mila ho fatin'ny hanoanana tahaka ny ao Soudan Atsimo fa tsy misy intsony ny sakafo ary simban'ny fahavalo ny voly.
Ny zaza mihamalemy.
Maro ny Reny mila vonjy.
Koa ianao, isika izay faly sy matanjaka mitodika amintsika ny Tompo, Izy no miantso hiasa sy hivavaka ho an'ireny Reny izay mila tsy hahaloa-peo akory.
Mivavaha hoy ny Tompo aza mitsahatra.
Tsy anio ihany fa isan'andro.
Manantena anao ilay Nahary anao fa hamaly ny antsony ianao.
Androany?
Rahampitso?
Enga anie hipololotra ny vavaka ataontsika.
Ary irina tsy hirotsaka intsony ny ranomason'ny Reny izay mijaly.
Indro Izaho momba anareo mandrakariva mandrapaha-tapitr'izao tontolo izao hoy ny Tompo.
Ny manana andraikitra amin'ny raharaham-pirenena, ny vehivavy kilemaina, ny maty vady, ny voaolana, ny mamono vady na vonoin'ny vady, ny miteraka nefa tsy manambady, ny mananontena, ny tokantena, ny vehivavy tsy manan-jo ao an-tokan-trano, ny sahirana ara-pivelomana, ny voan'ny aretina tsy mety sitrana, ny nanary ny zanany, ny voambaka.
Ry vehivavy malala.
Nahoana moa no tsy hizara ny fifaliana amin'ny vehivavy rehetra eran-tany nahatratra ity andro androany ity.
Faly satria mbola afaka mitafatafa aminao.
Miarahaba anao tsy maty fo aman'aina eto amin'izao tontolo izao sahirana amin'ny tarehin-zavatra maro samihafa miseho.
Midera ireo vehivavy rehetra na aiza na aiza misy azy ka tafiditra ao amin'ilay faritra hoe: tafita.
Tamin'ny fitaizana noraisiny tamin'ny ray amandreniny, tamin'ny fianarana nilofosany, tamin'ny harena, tamin'ny fahasalamana tsy misy tomika.
Raha atambatra: miarahaba anao ao amin'ny filaminana sy ny fizoran'ny fiainana fenoin'ny masoandro mibaliaka.
Tao ny fiezahana nataonao fa tsy tongatonga ho azy ny fahasambarana iainanao.
Koa misaora an'Andriamanitra.
Mangotsoka koa ny tena rehefa mahita vehivavy maro te hisondrontra fa tsy tonga amin'izay tanjona iriny.
Indraindray ny havany akaiky no mandrara ny fivoarana ka ambaniana toy ny mpanompo aza.
Tsy afaka mivoaka ny trano, tsy afa-mianatra, toy ny gadra.
Maro ny mahita faisana satria voakapoka na ampijaliana raha manohitra fa te hanana ny tsara eo amin'ny lafiny fahalalana.
Ao izay lasa mpivarotena nefa tsy nihevitra ny ho tonga amin'izany fa voafitaka satria te hiavo-tena.
Ao ireo mitondra takaitra lalina ao amin'ny tenany noho ny hasomparana nihatra taminy.
Ao ireo mamoy fo ka mamono tena aza.
Mivavaha ho azy ireny.
Mampitomany ny mandre ny tantaran'ireo vehivavy tratran'ny fitsoahamponenana.
Manao vy very ny aina mba hahita toerana hahafahana amin'ny ady sy ny fahoriana aterak'izany.
Miaritra ny mangidy rehetra eny andalana.
Nefa dia tsy tafita fa fahafatesana no nitsena.
Misy ireo akaiky ho voavotra vao rendrika.
Tsy fantatry ny havany izay niafarany.
Firifiry moa ireo izay ao amin'ny toerana voafaritra na aty Eropa na Afrika sy ny tany hafa misy azy ireny.
Tsy manadino koa ny vehivavy malagasy.
Firy no mahatsiaro tena sambatra eto amin'ity Nosy lehibe misy azy ity.
Raha ny tanintsika no farany amin'ny tany mahantra dia farany koa ny ankamaroan'ny vehivavy aty amintsika.
Zara raha misy trano hipetrahana ny an'ny sasany.
Ao ny mitsindroka zordira aza.
Firy ny nandao ny tranony satria nisy nandoro.
Na maty fa nisy sakoroka diso tafahoatra.
Na tsy hita.
Firy ireto tovovavy adolantsento tena mahia satria tsy ampy sakafo.
Maharitra hafiriana ny fe-potoana hiainany.
Maharitra izany hoe 10 taona?
Firy ireo voarebireby satria raviravizana vola kanefa voaloto sy lalaovina fotsiny.
Mivavaha.
Tsy mahavita tena isika raha tsy mifanampy raha te ho tafita ary ny Fanahin'Andriamanitra no hampahery sy hampijoro antsika na dia sarotra aza.
Andriamanitra no momba anao toy ny fomban'ny akoho ny zanany.
Momba anao isan'andro Izy.
Ny filohan'ny Nosy, ny ministra, ny ben'ny tanana, ny filohampokotany, ny depiote, ny senatera sy ny mpiara-miasa amin'izy rehetra.
Ny mpampianatra sy mpampiofana, ny mpianatra miaramila, zandary, mpitandro ny filaminana, ny hivoaka miaramila, zandary sy polisy, ny toeram-pianarana, ny toeram-piofanana.
Ny lehiben'ny fonja, ny migadra, ny mpiambina, ny mpiasa ao an-toerana, ny migadra amin'ny antony tsy marina, ny mpamangy ny voafonja, ny miandry fitsarana.
Ny ankizy tsy ampy taona migadra, ny ankizy namono olona.
Ny zaza teraka any ampigadrana.
Ny Mpitsara, ny mpisolovava, ny huisier, ny grefier, ny ho tsaraina, ny voaheloka, ny voaheloka amin'ny tsy marina, ny mpiasa mifandray amin'ny toeram-pitsarana
Ho an'izay miady amin'ny kolikoly
Ho an'ny mpanao gazety sy mpilaza vaovao
Ny mpanoratra gazety, ny mpiasan'ny trano printy, ny mpamoaka vaovao, ny mpivarotra gazety
Ny mpiasan'ny televiziona
Ny mpaka sary
Vavaka ho an'ny Fianarana.
Ny mpampianatra, ny mpianatra, ny mpandraharaha eo amin'ny toeram-pianarana, ny mpanadio ny toeram-pianarana, ny oniversite, ny lisea, ny kolejy, ny ambaratonga-voalohany.
Ho an'ireo izay tsy mahita fianarana sy tsy afaka mianatra
Ho an'ny kilemaina sy ny toeram-pitaizana misy.
Ireo mpikarakara azy.
Ho an'ny mpiompy sy ny mpamboly
Ho an'ny mpiompy sy mpamboly
Ho an'ireo izay tsy manantrano sy trano fa nesorina tamin'ny taniny.
Ho an'ireo izay tsy manantrano sy trano fa nalaina taminy ny taniny.
Ho an'ireo izay nampijalina satria nanohitra ny tsy fahamarinana.
Ho an'ireo izay noana noho ny fahantrana
Ho an'izay rehetra monina ao Madagasikara
Ho an'ny mpanjono andranomasina
Ho an'ny mpiasan'ny fitodiatsambo
Ho an'ny mpiasan'ny fitodiampiaramanidina.
Ho an'ny mpiasan'ny faditseranana.
Ho an'ireo mpanadio ny tanana.
Ho an'ireo mpiasa an-trano.
